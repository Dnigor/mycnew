<h3>Gebruiksvoorwaarden voor Mijn klanten</h3>
<ol style="font-family: Courier New; font-size: small; color: #111111; list-style-type: decimal; margin-left: 40px; margin-right: 40px;">
  <li>Ik begrijp en ga ermee akkoord dat Mijn klanten een hulpmiddel is dat mij aangeboden wordt voor gebruik in mijn Mary Kay®-zaak. Ik stem ermee in dit hulpmiddel uitsluitend voor dit doel te gebruiken.</li>
  <li>Ik ga ermee akkoord de privacy te respecteren van alle personen van wie ik gegevens bij het gebruik van Mijn klanten verzamel en opsla. Ik zal de gegevens uitsluitend gebruiken voor het doel waarvoor ze aan mij verstrekt werden.</li>
  <li>Ik ga ermee akkoord om eerst de eventueel benodigde toestemming van de consument te verkrijgen, voordat ik klantgegevens in Mijn klanten invoer. Ik ben me er ook van bewust dat ik ervoor verantwoordelijk ben om indien van toepassing het bewijs voor deze toestemming te leveren.</li>
  <li>Ik ga ermee akkoord me te houden aan alle van toepassing zijnde wetten en voorschriften inzake het verzamelen, opslaan en gebruik van gegevens die mij ter beschikking gesteld worden, waaronder de naleving van de richtlijnen inzake gegevensbescherming en vertrouwelijkheid in de rechtsgebieden waar ik mijn zakelijke activiteiten uitvoer.</li>
  <li>Ik ga ermee akkoord om me te houden aan zowel het Privacybeleid voor gebruikers van de My Mary Kay-website als het Privacybeleid van Mary Kay Cosmetics GmbH voor zover van toepassing.</li>
  <li>Ik ga ermee akkoord me te houden aan de gebruiksvoorwaarden van andere websites of hosts als ik contacten in Mijn klanten importeer.</li>
  <li>Ik begrijp dat het bedrijf zich ter bescherming en voor het behoud van hun waardevolle intellectuele eigendom het recht voorbehoudt om mijn deelname aan het Mijn klanten-programma ("programma") te allen tijde te onderbreken of te herroepen of het programma stop te zetten.</li>
  <li>Ik begrijp dat de inhoud van de software voor het programma auteursrechtelijk beschermd is en de oorspronkelijke vorm ervan niet veranderd kan worden.</li>
  <li>Rekening houdend met het feit dat het programma om redenen die buiten de macht van het bedrijf liggen tijdelijk onderbroken of permanent beëindigd kan worden, of de toegang mij ontzegd kan worden, begrijp ik dat het uitsluitend mijn eigen verantwoordelijkheid is om de gegevens van mijn klanten te beheren, op te slaan en/of te bewaren. Ik begrijp dat het programma een optionele, extra service is die mij ter beschikking wordt gesteld en dat ik het naar eigen goeddunken kan gebruiken als onderdeel van mijn zelfstandige zaak. De klantengegevens zijn mijn eigendom als zelfstandig schoonheidsconsulente en worden - voor zover in deze voorwaarden niet anders vastgelegd - zonder mijn toestemming niet door Mary Kay Cosmetics GmbH gebruikt of aan andere partijen bekendgemaakt, behalve als dat wettelijk verplicht is.</li>
  <li>Ik begrijp dat Mary Kay Cosmetics GmbH niet verantwoordelijk is voor onjuiste of onnauwkeurige informatie die door derden op de website of apparatuur of programmeringen in verband met het programma veroorzaakt wordt, en geen verantwoording op zich neemt voor fouten, weglatingen, onderbrekingen, verwijderingen, defecten, vertragingen in de werking of overdracht, niet functioneren van communicatiewegen, beschadiging of onbevoegde toegang op de website.</li>
  <li>DOOR DEEL TE NEMEN AAN HET PROGRAMMA GA IK ERMEE AKKOORD DAT MARY KAY COSMETICS GMBH, ZIJN MOEDERMAATSCHAPPIJ, AANGESLOTEN BEDRIJVEN EN VESTIGINGEN EN AL HUN RESPECTIEVE FUNCTIONARISSEN, BEDRIJFSLEIDERS, WERKNEMERS EN VERTEGENWOORDIGERS, OP GEEN ENKELE MANIER AANSPRAKELIJK ZIJN VOOR, EN DAT IK DE GENOEMDE PERSONENKRING ZAL VRIJWAREN VAN AANSPRAKELIJKHEID VOOR WAT VOOR VERLIEZEN OF SCHADE DAN OOK, DIE GEHEEL OF GEDEELTELIJK, DIRECT OF INDIRECT VOORTVLOEIEN UIT DE DEELNAME AAN HET PROGRAMMA.</li>
</ol>